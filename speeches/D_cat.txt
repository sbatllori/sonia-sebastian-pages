
Bona tarda a tothom,

Són les 6 hores i 34 minuts d’un dissabte 23 d’agost de 2025. M’han dit que he de donar el discurs escrit abans per tal de traduir-lo i que el puguin seguir tots els presents i m’ha semblat bastant xulo això de pronosticar una hora exacta. Si la clavo i efectivament són les 18.34h quedaré francament bé i, si fallo, continuaré sent igual de mediocre que tots i totes vosaltres. Qui ara mateix s’estigui sentint ofès/ofesa és problema seu. Vull deixar clar que jo he dit igual de mediocre que vosaltres, en cap cas he marcat un grau de “mediocritat”.
 
Quan la Sònia em va dir que tenia 5 minuts per llegir vaig pensar que era poquíssim temps, però ara estic pensant que potser és suficient temps. Sobretot si no es dedica un paràgraf a jugar a encertar l’hora. Perdó, al meu cap era graciós. A vosaltres us sembla graciós? A mi crec que sí, tot i que tampoc molt molt graciós. Una mica graciós. M’agradaria molt que a algú li semblés graciós i pogués dir gràcioes.
 
Abans de continuar i centrar-me en la meva missió, m’agradaria que penséssiu que això s’ha traduït a l’alemany i l’anglès. En alemany graciós és witzig i gràcies és danke. Així que no entendran molt l’última broma. Potser és fins i tot positiu que no l’entenguin, també us dic. Els hi explico en alemany: “Die die Katalanisch sprechen, denken jetzt wahrscheinlich, dass ich euch gerade den Witz, den ich auf Katalanisch gemacht habe, erkläre – aber nein, das mache ich gar nicht. Eigentlich will ich euch einfach nur willkommen heißen und sagen, dass die meisten, die kein Deutsch sprechen, denken, Deutsch klingt total hässlich… aber macht euch keine Sorgen, sie würden euch das auf jeden Fall niemals direkt ins Gesicht sagen. Und wenn jemand wirklich etwas in diese Richtung sagt, könnt ihr ruhig antworten: ‘Na ja, wenigstens sind wir nicht arm.’ Versucht es aber mit einem Lächeln – ich will ja keinen Streit provozieren. ”

Ara m’agradaria centrar-me i disculpar-me després d’aquest trambolic inici de discurs. Que al final, si ho penseu, tampoc són unes disculpes molt sinceres, perquè si hagués cregut que no era apropiat podria haver esborrat aquesta part i tornar a començar. Bé, segueixo.
 
Quan un té la responsabilitat de llegir en un esdeveniment així… vol estar a l'altura. Molaria molt que després pugueu venir alguns a dir-me “ei, David, quin discurs més xulo. Griàcioes”.  Feu-ho si sentiu que el discurs us ha agradat i, sobretot, ni us apropeu si no us ha agradat. Ara semblo molt valent i molt xulo, però és tot parafernàlia. En realitat, em poso molt nerviós llegint aquestes coses i em surten moltes inseguretats, suo molt -fins i tot per zones no molt sexis- i, depèn del moment, em tremola la mà mentre agafo el paper. I creieu-me que per mi és molt important que això que llegeixo agradi al Sebas i la Sònia. I no sé si agradarà gaire, perquè he començat intentant encertar l’hora exacta en la qual llegeixo el discurs i ara porto un paràgraf parlant de mi. Uf, estaria bastant guapo haver encertat l’hora exacta.

Us pensareu que ha gastat tot el meu temps i no he parlat de la Sònia ni el Sebas, però sense ser mentida del tot, que clarament no ho és, en realitat crec que és més representatiu del que penseu. Si alguna cosa sento quan estic a prop de la Sònia és sensació d’espai segur i llibertat absoluta per dir i fer el que cregui. Per ser creatiu. Per experimentar. Per mai ser jutjat. Tots els que coneixem a la Sònia sabem la forma en què idolatra i valora a la gent que li fa sentir coses noves, que crea i que l’ajuda a crèixer i evolucionar. Alguns referents, com el Sebas, millor escollits que altres, també us dic. Dels referents mal escollits, per descomptat no diré el nom. Em semblaria superlleig criticar en un dia així a l’Antojete. No és el meu estil i no ho penso fer. Potser avui sí que és un bon moment, i ara ho dic sense bromes al mig que puguin rebaixar la intensitat de les paraules, per dir-te, aquesta vegada jo a tu, una cosa que potser no m’havia adonat fins fa poc. D’alguna forma penso que sempre has estat bastant referent per mi, sovint m’has donat mirades noves del món en el qual vivim i m’has fet evolucionar i ser també el David que sento que soc ara. Què és molt guai com ens tenim presents tot i la distància, i com ens relacionem. Sento que tinc molta sort que estiguis al meu costat.

Estic molt content d’estar avui aquí. I ho estic per moltes coses, però també perquè has trobat una persona meravellosa amb la que fer camí junts. Per mi sou un gran exemple del que ha de ser una bona relació de parella. Us estimo molt als dos i espero que passeu el dia que mereixeu passar amb la vostra gent. 

I ara que ja he acabat el discurs i per fi em puc relaxar, i tal com diria un referent per tots els presents i que avui trobem a faltar ja que hauria d’estar per aquí assegut, “ya no te debo nada, que te vaya bien”.

Moltes gràcies,

