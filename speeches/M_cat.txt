Alguns me coneixen per ser amic den Sebas i altres per ser amic de na Sonia. Però si sóc aquí avui xerrant és perquè he tengut sa sort de compartir amistat aquests darrers quatre anys amb aquestes dues persones meravelloses, que s’han fet imprescindibles a sa meva vida.
Per això m’agradaria xerrar de lo que són en Sebas i na Sonia i sobre sa part de sa vostra relació que he pogut conèixer.
Vull començar amb tu Sonia.

Vares ser una de ses primeres amigues que vaig fer a Zürich. Record ses teves primeres paraules. Me contaves que havies acabat visquent a Zürich perquè sa teva parella austríaca et va convèncer, però que tu en realitat volies viure a Berlín. He de dir que et delatava sa teva sudadera de segona mà de mercadillo, clarament berlinesa, on vos promet que hi cabien quatre Sonias allà dintre!
Amb es temps vaig anar descobrint na Sonia que tots coneixem: una tia amb energia, un sentit de l’humor impressionant, espontània, que no té por de mostrar-se com és i sobretot molt compromesa amb lo que fa i amb sa gent que estima, com és per exemple sa decisió d’haver viscut finalment tants d’anys a Zürich i no a Berlín.

Poc després vaig conèixer en Sebas.
És veritat que amb tu no va ser tan immediat, sinó que ha estat amb es temps que ens anat coneguent més, fins a convertir-te en una de ses persones més properes que tenc a Zürich. I és que, quan li agafes confiança, descobreixes coses com que va ser estrella de rock d’adolescent i que de festa se transforma per acabar ballant absolutament qualsevol cosa que soni, des del reggaeton més dur fins a ball contemporani.

Si hi ha qualque cosa que et defineix, és que ets una persona amb es peus a terra, que saps mantenir sa calma, prendre decisions amb seny i donar importància a lo que realment importa. I si, també un crack per ses llengües: es teu castellà és impressionant, però es teu català enamora! I crec que això també és una gran senya de compromís. 
Ha passat molt de temps des de que vareu començar sa vostra relació i ja no sou aquelles dues persones amb vida universitària que se varen conèixer a Berlín, sinó que heu sabut créixer junts fins a convertir-vos en na Sonia i en Sebas que sou ara.
Lògicament no ha estat un camí de roses. Sempre hi ha corbes i obstacles a superar. Però si hi ha algo que me sorprèn i m’impressiona de valtros, és que sempre estau disposats a dedicar-vos es temps que faci falta per acabar trobant s’equilibri de nou. Ja sabeu lo que diuen: sa clau no és no tenir mai conflictes, sinó tenir-ne i ser capaç de resoldre’ls. I crec que en això teniu medalla d’or.

A més, sou es pioners i precursors dels “Dimarts de cita en parella”. Això vol dir que aquell dia no pots quedar amb ells perquè el tenen reservat per a ells dos sols. I és que, paraules textuals vostres: “quan veus a sa teva parella només en pijama cada dia durant una setmana seguida, necessites intentar trobar altres alternatives que mantenguin sa flama”.

Realment admir sa vostra capacitat d’estimar-vos. Sempre se me quedarà gravat per exmeple, com un dia vaig poder presenciar estant a ca vostra que na Sonia va arribar a casa per la nit després d’un mal dia. Sense dir res, va anar directe a en Sebas, que amb una abraçada va aconseguir calmar-la i vaig veure com va aconseguir fer-la sentir que tot estava bé. No varen ser necessaries gaires paraules entre ells, sinó entendre que un està allà per l’altre.

No sé què vos depararà es futur, perquè un dia na Sonia decideix que és bona idea anar-se’n per s'Himàlaia a fer excursions, a en Sebas el manden als Estats Units a vendre robots i un altre dia decidiu que pot ser bona idea anar a viure a una casa rural en comuna per experimentar.

Lo que sí sé, i de lo que estic segur, és que si anau junts, vos anirà bé.
Vos desitj el millor, ara i sempre.

Vos estim molt,
Miquel


